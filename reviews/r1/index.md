# Code review: Conversion en Caffeine

Tijdens de code review ga je met andere studenten naar elkaars code kijken en bespreken wat de verschillen zijn. Je doet dit met de eigen uitwerking en daarbij nog een versie die door ons wordt aangeleverd.

Jij moet de opdracht helemaal af hebben en ingestuurd voordat je mee mag doen met een code review! Heb je de opdracht nog niet af, neem dan direct contact op met de docent via <help@mprog.nl>.

## Aspecten

Hou bij deze code review de volgende aspecten in de gaten:

- [cleanup](/quality/aspects/cleanup)
- [comments](/quality/aspects/comments)
- [formatting](/quality/aspects/formatting)
- [loops](/quality/aspects/loops)
- [naming](/quality/aspects/naming)
- [scope](/quality/aspects/scope)

Er is nog veel meer dat je kan opvallen en waar je over kan praten: vooral doen!

## Stappenplan tijdens de code review

1.  Kijk eerst eens zelf de verschillende oplossingen door, zonder al meteen in discussie te gaan (5 minuten).

2.  Bespreek dan de vragen die de deelnemers hebben. Soms is een oplossing niet direct te begrijpen en is wat toelichting nodig. Zorg dat iedereen alle oplossingen begrijpt (5-10 minuten).

3.  Vergelijk dan expliciet de uitwerkingen op basis van bovenstaande aspecten. Benoem gerust ook andere opvallende eigenschappen. Probeer alle verschillen te ontdekken en te bespreken.

**Zorg dat je alle uitwerkingen met elkaar deelt voordat de werkgroep eindigt. Schrijf ook de namen op van de deelnemers aan jouw review, zodat je hun namen in het verslag kunt vermelden.**

## Na het werkcollege: code verbeteren en verslag

Na de werkgroep ga je je eigen uitwerkingen verbeteren. Zorg dus dat je een documentje hebt klaarliggen waarin je de punten noteert die je wil gaan verbeteren. Deze punten komen voort uit de code review en je kennis van "goede code".

Tijdens het verbeteren schrijf je ook een verslag waarin je elke aanpassing verdedigt. [Ga voor instructies over het verslag en de verbeterde versie naar de volgende pagina.](/reviews/r1/revised)
