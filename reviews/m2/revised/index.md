# Review-verslag en verbeteren

Na de werkgroep ga je in een document, in jouw eigen woorden, de aspecten samenvatten die ter sprake zijn gekomen en de dingen die jou zelf nog zijn opgevallen.

## Verbeteren

Eerst ga je jouw uitwerking naar eigen smaak verbeteren. Gebruik hiervoor de input uit de code review. Neem niet droog de hele oplossing van iemand anders over maar probeer vooral je eigen stijl te vinden. Een goed cijfer is niet afhankelijk 

## Organisatie van je document

Schrijf een analytisch document. Dat betekent dat je geen verhaal gaat vertellen in de verleden tijd, maar een beschouwing van de verschillen tussen de uitwerkingen.

1. Beschrijf puntsgewijs de dingen die jullie zijn tegengekomen tijdens de code review: de eigenschappen die verschilden per uitwerking.

    - Je mag zelf een voorkeur hebben voor het benoemen of weglaten van bepaalde punten die zijn besproken. Beschrijf zo veel mogelijk punten, maar

    - Bespreek welke verschillen er waren en waarom dat de code beter maakt of minder goed.

    - Als je weinig punten hebt dan moet je er meer interessante dingen over zeggen. Heb je veel verschillende punten dan moet je het waarschijnlijk wat korter houden in de uitleg. We zien in dit verslag wel graag enige diepgang.

2. Beschrijf daarna puntsgewijs de wijzigingen die jij hebt gedaan in jouw code en beredeneer waarom elke wijziging ook een verbetering is. Beschrijf natuurlijk ook de wijzigingen die je definitief *niet* gaat doen: er kan een goede reden zijn om iets te houden zoals het is. Zorg dat je ook dan wel met voldoende diepgang beschrijft waarom jouw code is zoals die is.

Het is gewenst om kleine(!!!!) screenshots van code in te voegen om duidelijk te illustreren waar je het over hebt in het verslag. Klein betekent: geen volledig scherm, alleen een heel netjes uitgeknipt relevant stukje van de code.

## Inleveren

Lever hieronder de verbeterde uitwerking in, met daarbij een PDF (geen ander formaat) met je verslag. Zet je naam en studentnummer boven het verslag, en ook de naam van het programma dat gereviewed is.

## Beoordeling

De code en het verslag worden beoordeeld met hulp van het volgende schema:

1. uitzonderlijk goede kwaliteit op basis van een doordacht ontwerp
2. zeer goede kwaliteit, beperkt ruimte voor verbetering, en scherp beredeneerde keuzes
3. degelijke kwaliteit, met ruimte voor verbetering, maar wel goed beredeneerde keuzes
4. net voldoende, erg veel ruimte voor verbetering, maar wel een aantal goed beredeneerde keuzes
5. enige zichtbare aandacht voor kwaliteitsaspecten, of matig beredeneerde keuzes
6. onvoldoende zichtbare aandacht voor kwaliteitsaspecten
{: start="6" reversed=""}
