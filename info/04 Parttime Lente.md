# CS50x University of Amsterdam

## Studiewijzer Parttime<br><small>Programmeren 1 Lente 2020</small>

> "Introduction to the intellectual enterprises of computer science and the art of programming. This course teaches you how to think algorithmically and solve problems efficiently. Topics include abstraction, algorithms, data structures, encapsulation, resource management, security, software engineering, and web development. Languages include C, Python and SQL plus CSS and HTML. Problem sets inspired by real-world domains of biology, cryptography, finance, forensics, and gaming. Designed for concentrators and non-concentrators alike, with or without prior programming experience." --- CS50 at Harvard.


## Docenten

Je docenten en assistenten zijn Martijn Stegeman (coördinator), Edwin Steffens, Julien Fer, Nigel van Herwijnen, Natasja Wezel en Floor van de Leur.


## Activiteiten

Om de cursus tot een goed einde te brengen, verwachten we dat je:

- alle **videocolleges** bekijkt,
- alle **werkgroepen** bijwoont,
- voldoende uren **aanwezig** bent in het lab,
- alle **opdrachten** volledig af instuurt,
- alle ingeleverde opdrachten **reviewt** met een medestudent, en
- alle **toetsjes** maakt en haalt.


## Vragen stellen

Het team van deze cursus bestaat uit je docenten en een heleboel studentassistenten. We sporen je aan om in het lab goed gebruik te maken van de mogelijkheid deze mensen te spreken en van ze te leren. Zij staan voor je klaar om je te helpen met het oplossen van programmeerproblemen en het beantwoorden van vragen over de stof.

Let op! De assistenten kunnen meedenken over je voortgang maar zijn **niet** altijd goed op de hoogte van alle regels. Vragen over uitzonderingen en regels stel je dus aan de docenten! Heb je een schriftelijke vraag, bijvoorbeeld omdat je een uitzondering nodig hebt? Stuur gerust een e-mail op <help@mprog.nl>.


## Cijfers

Alle studenten moeten minimaal een geheel correcte oplossing voor elk opdracht inleveren en alle toetsjes halen om een voldoende te halen voor het vak, tenzij daarop een *schriftelijke* uitzondering is gegeven door de vakdocenten.

Het eindcijfer voor deze cursus wordt bepaald door het aantal gescoorde punten voor elke module. De modules kunnen 1--5 punten opleveren, en voor elke module zijn diverse aspecten aangegeven op basis waarvan de punten voornamelijk (maar niet uitsluitend) worden bepaald. De schaal is als volgt:

5. uitzonderlijk goed resultaat met doordacht ontwerp
4. goed resultaat op alle aspecten
3. zichtbare aandacht voor alle aspecten, goed resultaat op sommige
2. zichtbare aandacht voor de meeste aspecten
1. zichtbare aandacht voor een beperkt aantal aspecten
{: start="5" reversed=""}

Op basis van bovenstaand schema is de maximumscore voor deze cursus 20 punten (4 modules x 5 punten). Deze score wordt omgerekend naar een cijfer tussen 1 en 10, zoals gebruikelijk. Daarnaast kan het doen van alle "hacker"-onderdelen van een opdracht, indien beschikbaar, een extra punt voor een module opleveren. Toetsjes leveren geen punten op voor het eindcijfer, maar moeten wel gehaald worden.


## Deadlines

Elke module moet op de aangegeven deadline correct werkend ingeleverd zijn, waarbij de correcte werking automatisch wordt getest met `check50`. Alle deadlines zijn om **13:59** op de hieronder genoemde datum.

| onderdeel          | deadline oplossing | deadline verbeterd |
| ------------------ | ------------------ | ------------------ |
| Module 0           | di  4 feb 13:59    | -                  |
| Module 1           | di 11 feb 13:59    | di 18 feb 13:59    |
| Module 2           | di 18 feb 13:59    | di 25 feb 13:59    |
| Module 3 (Find)    | di 25 feb 13:59    | di 10 mrt 13:59    |
| Module 3 (Fifteen) | di  3 mrt 13:59    | di 10 mrt 13:59    |
| Module 4 (Filter)  | di 10 mrt 13:59    | di 24 mrt 13:59    |
| Module 4 (Recover) | di 17 mrt 13:59    | di 24 mrt 13:59    |

In het geval van planningsproblemen of ziekte is het mogelijk de **oplossings**deadline met 1 tot 5 dagen op te schuiven, in ruil voor puntenaftrek. Dit gaat volledig automatisch bij later inleveren en hoeft dus in beginsel niet gemeld te worden. Toch is het verstandig om je mentor aan te spreken om te overleggen of advies te vragen over het halen van verdere deadlines.

| uitstel                     | consequentie                                                |  
| --------------------------- | ----------------------------------------------------------- |  
| maximaal 1 dag (wo 13:59)   | max 5 punten voor module, hacker-opdrachten tellen niet mee |  
| maximaal 3 dagen (vr 13:59) | max 4 punten voor module                                    |  
| maximaal 5 dagen (zo 13:59) | max 3 punten voor module                                    |  

Voor module 0 worden geen punten gegeven, maar deze mag wel tot 3 dagen later worden ingeleverd zonder consequenties. Let wel op dat dit een hele kleine opdracht is waar je maximaal 6 uur in moet steken. De resterende programmeertijd moet gaan naar module 1.

Nog later ingeleverd werk kan normaliter niet geaccepteerd worden, behalve bij medische noodgevallen. Dat betekent dat je het vak niet kunt halen als je het tempo *echt* niet bijhoudt. In dat geval is het noodzakelijk om direct contact op te nemen met de docenten via e-mail (**niet met je mentor**), maar zeker vóór je doorgaat met werken aan de opdrachten. We denken graag actief mee!


## Code Reviews

We verwachten dat je wekelijks na het oplossen van de opdrachten je code laat reviewen door minimaal één medestudent en dat je ook diens code naloopt. Daarnaast kun je een assistent om feedback vragen. Met deze informatie moet je je code verbeteren en alle verbeterde versies van de module opsturen. Hierboven zie je wanneer de deadline is voor de verbeterde versie. Op deze deadline is geen uitstel mogelijk.


## Hoorcolleges

In hoorcolleges bespreekt David Malan van Harvard de theorie waarmee je programmeerproblemen kunt oplossen en die je voorbereidt op de toetsjes. Kijk de video's vóór of onderweg naar het lab, zodat je je tijd in het lab goed kan gebruiken voor programmeren en vragen stellen.


## Werkgroepen

Werkgroepen zijn bijeenkomsten van zo'n 30--60 minuten met je mentor. In de werkgroepen krijg je de kans om samen de voortgang te bespreken, tips uit te wisselen over het aanpakken van problemen en om je medestudenten en mentor beter te leren kennen. Aanwezigheid is vereist voor een substantieel deel van de werkgroepen per periode.


## Practicumuren

Tijdens de practicumuren kun je terecht in het programmeerlab voor het werken aan je opdrachten, uitwisselen van ideeën met medestudenten en het stellen van vragen aan studentassistenten.

Locatie: A1.22

- maandag 9--12 uur
- dinsdag 9--12 uur
- woensdag 9--12 uur
- donderdag 9--12 uur
- vrijdag 9--12 uur

Heb je op een ander moment urgente assistentie nodig, bijvoorbeeld omdat je je harde schijf hebt leeggegooid, of omdat niemand om je heen begrijpt wat die fout betekent in jouw code, stuur dan een e-mail naar <help@mprog.nl> en vermeld waar je de komende uren bent. Als het lukt proberen we je dan tussendoor te helpen. Hou je mail in de gaten, want waarschijnlijk vragen we je om even langs te komen!


## Ik kom niet verder!

Als je absoluut vast zit bij het programmeren aan een opdracht, dan zijn er drie belangrijke alternatieven waarmee je zelf aan de slag kunt:

- neem een halfuurtje echt even afstand van je computer; dit helpt je brein afstand nemen van het probleem en na het halve uur kun je soms toch weer verder

- ga even door met de volgende opdracht van de module om te kijken hoe je daar mee gaat

- of ga oefenen in het basisboek voor de toetsjes, want dit staat helemaal los van de opdrachten

Alle oplossingen hebben gemeen dat je even je zinnen kunt verzetten, dus even aan iets anders denken. Niets helpt beter dan dat. Blijf je een onredelijke tijd hangen, stuur ons dan een e-mail of spreek je mentor aan. Geef duidelijk aan waar je mee zit!


## Toetsjes

Wekelijks moet je 1 of 2 toetsjes doen waarin de stof van de vorige weken wordt herhaald en aangescherpt. Voor een deel van de toetsjes studeer je in het "Basisboek Programmeren" waarvan prints worden verspreid in het lab. Andere toetsjes bereid je voor met oefeningen op de website. Bij elke module vind je links naar de juiste toetsjes!

De standaard toetsmomenten starten vanaf maandag 10 februari:

(NADER BEKEND TE MAKEN)

<!--
- maandag 9-10 en 13-15
- dinsdag 9-10
- woensdag 9-10
- donderdag 9-10
- vrijdag 13-15
-->

Het kan zijn dat je een toetsje meerdere keren moet doen om deze te halen, en daarom zijn er geen vaste deadlines. Let dan wel op:

- Alle toetsjes moeten uiterlijk op 20 maart 2020 gehaald zijn om de cursus te voltooien.
- Een niet-gehaalde toets kan op elke volgende aangekondigde toetsdag herkanst worden.
- Tijdens de duur van de cursus mag je elke toets maximaal drie keer doen.

Er is nog wel een laatste herkansingsmogelijkheid, en als je contact opneemt kunnen we altijd overleggen hoe we jou kunnen helpen de toetsjes goed te halen. In ieder geval is het belangrijk voor elk eerste toetsje goed te studeren!

Toetsen worden beoordeeld op correcte beantwoording, onder andere volgens de voorbeelden in de aangereikte materialen. Kleine problemen worden daarbij niet aangerekend, zoals een rekenfout (mits niet onderwerp van de toets) of een vergeten puntkomma. Grotere slordigheden wel, dus zorg dat je rust creëert om je antwoorden netjes en leesbaar te formuleren.

Voor alle toetsen krijg je ruim de tijd, binnen redelijkheid. Het is niet nodig of mogelijk om je aan te melden voor extra tijd in verband met een beperking! Die krijg je namelijk toch al. Laat wel weten als we nog andere voorzieningen kunnen treffen.


## Boeken

Er zijn geen boeken benodigd voor deze cursus. Wil je de stof een keer op een andere manier benaderen, dan vind je in de volgende boeken wellicht wat je zoekt:

*For Those Less Comfortable*

C Programming Absolute Beginner's Guide, Third Edition  
Greg Perry, Dean Miller  
Pearson Education, 2014  
ISBN 9780789751980

*For Those More Comfortable*

Programming in C, Fourth Edition  
Stephen G. Kochan  
Pearson Education, 2015  
ISBN 9780321776419


## Herkansingen

Onderstaande regelingen zijn wat streng geformuleerd, maar het is niet de bedoeling dat ze nodig zijn natuurlijk! Maak je er dus niet teveel zorgen over, maar neem wel direct contact op met de docenten (niet assistenten) als je denkt dat je in de problemen komt met de planning en/of je cijfers.

1. Heb je niet alle toetsjes gehaald bij het einde van de cursus, dan gelden deze regels:

    - Je kunt ongeveer 2 weken na afloop van het vak een laatste herkansing doen.

    - De herkansing bestaat uit een combinatie van de niet-gehaalde toetsjes.

    - Om mee te mogen doen **moet** je tijdens de cursus elke niet-gehaalde toets minimaal 3 keer geprobeerd hebben (dus een minimale inzet).

    - Je krijgt bij deze laatste herkansing twee versies van elke niet-gehaalde toets zodat je meer gelegenheid hebt om te laten zien dat je het kan. Beide moeten zo goed mogelijk ingevuld worden.

2. Haal je de cursus niet doordat je onvoldoende staat voor de opdrachten (dit zou eigenlijk niet mogelijk zijn als je code reviews gewoon gedaan hebt!), dan gelden de volgende regels voor herkansing:

    - Je moet alle opdrachten helemaal af hebben ingeleverd om gebruik te kunnen maken van deze regeling.

    - Alle modules, ook die voldoende waren, moeten opnieuw worden ingeleverd.

    - Alle programma's moeten verbeterd worden ten aanzien van de kwaliteitsaspecten.

    - Het maximumcijfer is in dit geval een 6.0 en wordt alleen toegekend als alle programma's aantoonbaar van voldoende kwaliteit zijn (waarmee je aantoont het leerdoel gehaald te hebben).

3. Heb je één of meer verplichte opdrachten echt niet afgekregen (dat is dus iets anders dan een onvoldoende) dan moet je overstappen op parttime, óf in het volgende semester deze opdrachten afmaken. Kortom, zodra de cursus weer aangeboden wordt. In dat geval gelden de volgende regels:

    - Alle modules die niet af waren (en dus niet beoordeeld) moeten opnieuw of alsnog worden ingeleverd.

    - Modules die af en beoordeeld waren mogen niet opnieuw worden ingestuurd. Het oude cijfer blijft staan.

    - Alle toetsjes moeten opnieuw gedaan worden indien de samenstelling inmiddels is veranderd.

Het is niet mogelijk bovenstaande regelingen te combineren binnen één periode. Dan heb je teveel achterstand opgelopen om het vak goed te halen. In dat geval is het vaak wel nog mogelijk om het studieprogramma aan te passen. Mail daarvoor naar <help@mprog.nl> en leg je situatie uit. Dan denken we met je mee!


## Samenwerken, fraude en plagiaat

"Wees redelijk", dat is kort samengevat het beleid van dit vak. We realiseren ons dat het nuttig is om interactie te hebben met je klasgenoten en dat dit kan helpen bij het beheersen van de stof. Natuurlijk is er een grens tussen het vragen van hulp aan een ander en het inleveren van werk van een ander. Hier karakteriseren we beide kanten van die grens.

De essentie van alles wat je inlevert moet van jou zijn. Je mag niet samenwerken aan de opdracht. Met als uitzondering dat je klasgenoten en anderen voor hulp mag vragen, zolang dat er niet op neer komt dat een ander het werk voor jou doet. Over het algemeen, als je vraagt om hulp, mag je jouw code laten zien, maar kijk je niet naar de code van een ander.

Hieronder vind je een incomplete lijst van voorbeelden die een beeld schetsen van welke handelingen we als redelijk en onredelijk bestempelen. Twijfel je of een handeling redelijk is, wacht dan tot je geschreven toestemming hebt gekregen van een docent. Onredelijke handelingen worden streng afgehandeld.

## Redelijk

* Praten met je klasgenoten over de opdrachten in het Nederlands (of een ander gesproken taal).

* Het cursusmateriaal bespreken met anderen om het beter te begrijpen.

* Een klasgenoot helpen bij het debuggen tijdens een laptopcollege of daarbuiten, of zelfs online, door het bekijken, compileren of draaien van zijn of haar code, zelfs op je eigen computer.

* Het opnemen van een paar regels code die je online of ergens anders vindt in jouw eigen code, gegeven dat deze regels niet oplossingen vormen tot opdrachten en dat je de bron van de code vermeldt.

* Het inzien van tentamens van voorgaande jaren en oplossingen daarvan.

* Versturen of code laten zien die jij hebt geschreven aan iemand anders, wellicht een klasgenoot, zodat hij of zij kan helpen bij het debuggen.

* Het online delen van een paar regels van jouw code zodat anderen wellicht kunnen helpen met debuggen.

* Op een assistent afstappen voor hulp tijdens de laptopcolleges.

* Naar het internet of ergens anders gaan voor instructies buiten het vak, voor referenties, en voor oplossingen op technische problemen, maar niet voor gehele oplossingen voor opdrachten.

* Het uittekenen of uitwerken van oplossingen op een whiteboard door middel van diagrammen of pseudocode, maar niet "echte" code.

* Werken met (en zelfs betalen voor) een tutor om je te helpen met het vak, gegeven dat de tutor niet het werk voor je doet.

## Onredelijk

* Een oplossing van een opdracht inzien voordat je jouw opdracht hebt ingeleverd.

* Een klasgenoot vragen om zijn of haar oplossing, voordat je jouw opdracht hebt ingeleverd.

* Het decompileren, deobfuscereen, of demonteren van een "staff" oplossing van een opdracht.

* Vergeten de bron te citeren van code of technieken die je hebt opgenomen van buiten de lessen van dit vak, en hebt geïntegreerd in je eigen werk, zelfs als je wel de andere restricties aanhoudt.

* Geven, of laten zien, van een oplossing voor een opdracht aan een klasgenoot waar hij of zij, dus niet jij, moeite mee heeft om op te lossen.

* Betalen, of het aanbieden om te betalen, voor het recht om werk van een ander als onderdeel van jouw eigen werk in te leveren.

* Het beschikbaar stellen van oplossingen voor opdrachten van dit vak aan anderen die dit vak in de toekomst wellicht gaan volgen.

* Het opzoeken van complete oplossingen voor opdrachten online of ergens anders.

* Werk van een opdracht opsplitsen met een ander.

* Werk van een ander, behalve een paar regels zoals eerder omschreven, inleveren.

* Hetzelfde of bijna hetzelfde werk inleveren bij dit vak dat je hebt ingeleverd of gaat inleveren bij een ander vak.

* Het inleveren van werk voor dit vak, waarbij je intentie is om dit ook ergens anders voor in te zetten (zeg voor een baan), zonder daar eerst toestemming voor te hebben gekregen van een docent.

* Naar de oplossing voor een opdracht van iemand anders kijken, en vervolgens jouw oplossing daarop baseren.

In alle gevallen volgen we de [plagiaatregeling](http://uva.nl/plagiaat) van de Universiteit van Amsterdam en de richtlijnen voor de Bachelor Informatica/Minor Programmeren.
