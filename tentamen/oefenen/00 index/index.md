## Tentamen oefenen

Bij het oefenen ga je om en om programmeren en vervolgens reviewen. Programmeren doe je zelf zonder internet net zoals op het tentamen. Assistenten helpen hier in principe niet bij en het is ook zeker niet de bedoeling om hulp aan andere studenten te vragen. Bij het reviewen loop je een andere student regel voor regel door je code heen. Dat betekent dat je niet alleen een werkend programma schrijft, maar ook goed de werking moet begrijpen om het te kunnen uitleggen.

### Programmeren

1. Zet een timer en ga 30 minuten aan de slag met een opdracht.
2. Zit je na 30 minuten vast? 
    1. Vraag dan één keer om hulp aan een assistent.
    2. Ga vervolgens nog een keer max 30 minuten verder werken.
3. Zit je na 60 minuten vast?
    1. Ga dan door naar de review en maak na de review de opdracht zelf nog af.
    2. Kom je bij meerdere opdrachten op dit punt, neem dan contact op via de mail.

> Let op, lever de opdracht nog niet in. Eerst ga je de opdracht reviewen met een andere student.

### Reviewen

Vind een andere student om mee te reviewen. **Let op** die student moet de opdracht ook hebben gemaakt. Het kan zijn dat die opdracht niet af is gemaakt, dat is okee.

Als reviewer vraag je om de code regel voor regel uit te leggen. Het gaat erom dat jij als reviewer precies begrijpt hoe de code werkt en het is de taak van de gereviewde om daarvoor te zorgen. Lukt dat niet, dan is de kans groot dat de gereviewde de code zelf ook nog niet goed snapt. Komen jullie er allebei niet uit, haal er dan een assistent bij.

Daarnaast test je als reviewer de code volgens de voorbeelden bij de opdracht. Dat betekent dus zelf de code compileren en runnen. Alleen als alles precies werkt is de code goed. Zie je kleine foutjes? Kijk of jullie die samen kunnen oplossen.

Alles goed? Lever dan de opdracht in op de website. Komen daar nog fouten uit. Verbeter deze dan en lever opnieuw in. Helemaal okee om op dit punt om hulp van een assistent te vragen.

### Oefeningen

* [alfabet](/tentamen/oefenen/alfabet/)
* [formule](/tentamen/oefenen/formule/)
* [hoofdletters](/tentamen/oefenen/hoofdletters/)
* [klinkers](/tentamen/oefenen/klinkers/)
* [morse](/tentamen/oefenen/morse/)
* [rechthoeken](/tentamen/oefenen/rechthoeken/)
* [regen](/tentamen/oefenen/regen/)
* [tennis](/tentamen/oefenen/tennis/)
* [trapezium](/tentamen/oefenen/trapezium/)
* [wachtwoorden](/tentamen/oefenen/wachtwoorden/)